---
title: Bútorok felújítása
description: A régi bútoroknak lelke van
category: lézervágás
layout: post
date: '2018-11-22T00:00:00+01:00'
image: "img/sofa.jpg"
---

Folyamatosan dolgozunk azon, hogy régi, megunt vagy hibás bútorok újra valakinek az otthonát díszíthessék. Minden bútor egy új történet, minden kikopott folt egy korábbi tulajdonos sok éves munkája. Bútorainkat sokszor észre sem vesszük pedig talán legmeghatűrozóbb részei életterünknek. Mi is sokszor kerültünk abba a helyzetbe, hogy néztók a kifeslett kanapét és azon morfondíroztunk kellene egy új.

Pedig nem újat szerettünk volna soha, hiszen milyen kényelmes volt az a régi darab. Nem is találtunk az újak között olyat ami pont menne a többi bútorhoz. Ezért kezdtónk el bűtorok felújításával foglalkozni!


## Kárpítos bútorjavítás

Fontosnak tartjuk, hogy a használt bútoroknak lelke van, amit tiszteletben kell tartani. Tulajdonosát, vagy akár alkalmi használóját szolgálva sok mindenen átesnek ezek a kárpitos bútorok. A lehetőségek a megújulásra sokfélék lehetnek, de lényeges, hogy a bútor ne csak szép legyen, hanem praktikus is. Az anyagválasztás a legfontosabb. A minőségére nagyon figyeljünk, mert a nagyobb használatnak kitett ülőgarnitúrák, fotelok kárpitja jobb, ha erős és könnyen kezelhető.

A felújítás lehet egy restaurálás is amikor az eredetivel szinte megegyező állapotba hozzuk a bútort, de egy felújítás új lehetőségeket is megnyit előttünk. Egy modernebb kárpit választással vagy a fa alkatrészek átfestésével új színt vihetünk a lakasba megőrizve a bútor lelkét.

## Bútorok újrahasznosítása

A padláson porosodó bűtorok a legtöbbször azért jutnak erre a sorsra, mert tulajdonosaikat fűzi a darabhoz egy érzelmi szál, de nincs jelenleg szükség arra a funkcióra amire eredetileg szánták. Bárszekrények, vitrinek, bontóasztalok, varrógépek és mosóteknők mind olyan tárgyak amik egy modern otthonban nem feltétlenül szükségesek. Mi azonban szinte bármilyen tárgyat át tudunk alakítani olyan lakberendezési tárgyakká ami egy modern belsőtérben is megállja a helyét.

![Bútorok újrahasznosítása]({{site.baseurl}}img/upcycle.jpg)

## Alkatrészek pótlása

Köszönhetően a műhelyünkben is elérhető [3D nyomtatás]({{site.baseurl}}3dnyomtatas) és [Lézervágás]({{site.baseurl}}lezervagas) technológiáknak képesek vagyunk bútorok hiányzó vagy törött alkatrészeit pótolni, újragyártani vagy kiegészíteni. Régi bútorok esetén nagyon nehéz megtalálni pontosan azt a fogantyút, lábat vagy mágnestartót amivel évtizedekkel korábban szerelték, de a modern technikának köszönhetően ezek ma már könnyen pótolhatók.
