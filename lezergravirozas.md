---
title: Lézergravírozás
description: Lézerrel rajzolunk
category: lézervágás
layout: post
date: '2018-11-22T00:00:00+01:00'
image: "img/doboz-gravir.jpg"
---
Lézersugárral szinte bármilyen anyagra gravírozhatunk feliratokat, logót vagy akár családi fotókat is. A lézeres technikának köszönhetően elképesztő pontossággal készíthetünk egyedi dekorációt, exkluzív ajándékokat de ipari alkalmazásokban is az egyik legjobban alkalmazható jelölési technika.



140W-os lézervágó gépünkkel nagy felületű lézergravírozási, vágási munkákat vállalunk. Gépünk munkaasztala 1300 x 2500 mm ami lehetővé teszi a nagyobb szériás munkákat is.

Cégünk rugalmas minimum rendelési tételekkel dolgozik, vállaljuk akár kis darabszámú egyedi termékek előállítását is.

![Gravírozott fotó]({{site.baseurl}}img/foto-gravir.jpg)

## Milyen anyagokba lehet lézerrel gravírozni?

A megmunkálható anyagok spektruma igazán széles, a technológia a hagyományos mechanikus gravírozással szembern sokkal több lehetőséget biztosít. Legyen szó fa, műanyag, fém, márvány, üveg, tégla alapanyagról, biztosan fel tudjuk rá vinni a kiválasztott mintát.

## Mit készíthetünk lézergravírozással?

Gyakorlatilag minden olyan tárgy amin valami felirat vagy embléma szerepel lézergravírozással is előállítható. Azu alábbi listában az álalunk leggyakrabban készített termékeket szedtük össze de ezeken felül is rengeteg lehetőség van:

* Ajándéktárgyak (fából, fémből vagy üvegből)

* flaskák, poharak, vázák, fadobozok, bortartók,

* tőrök, bicskák, tollak, ceruzák, fém könyvjelzők,

* névjegykártya tartók

* sportkupák és érmék,

* kutyabiléták (ebjelzők),

* viaszpecsétnyomók

* bélyegzők, céges- és egyedi bélyegzők szöveggel vagy ábrával, dátumos, sorszámos bélyegzők, körbélyegzők

* név- és cégtáblák

* jelölőtáblák, postaláda címkék, festmény címkék


## Fa lézergravírozás

A fa anyagok lézergravírozása adja az egyik legszebb végeredmény.  A gravírozott felület a hőhatás miatt sötétbarna lesz ami nagyon szép kontrasztot ad, de igény szerint csiszolással homokfúzással el is lehet tüntetni. Többféle fa anyagot tudunk megmunkálni, legelterjedtebb gravírozható anyag a rétegelt falemez, melyből 4/6/8mm-es vastagságúakat tartunk raktáron. Maximum 10mm-es rétegelt lemezt vágunk át, de gravírozást gyakorlatilag bármilyen vastag faanyagra vállalunk.
A rétegelt falemez mellett több anyaggal is dolgozunk, köztük MDF, HDF lapokkal, parafával illetve különféle puhafával. Vektoros rajzok mellett akár hozott családi fotókat is tudunk gravírozni (ajándéktárgy, ültetőkártya, díszdoboz borokhoz stb). A vágás mellett vállaljuk a termékek összeszerelését illetve felületkezelését és festését is.

![Gravírozott esküvői ültetőkártya]({{site.baseurl}}img/eskuvo.jpg)

## Plexi lézergravírozás

A plexi az egyik legjobban hozzáférhető és kónnyen használható műanyag amit dekorációban és reklámozásban használhatunk. Az anyagot többféle néven is ismerheti, a  plexi, akril, acrylic valamint PMMA szavak mind ugyanazt az anyagot takarják.

Gépeinkkel 15mm vastagságig vállaljuk a víztiszta akril lemez lézervágását, amiből bármilyen betű, forma tetszőlegesen megvalósítható. Minimum betűméret 20mm, az ennél kisebb betűknél már nagyon vékonyak a vonalak, elég az anyag.



## Bőr lézergravírozás

A bőr egy rendkívül szívós és tartós alapanyag ezért nagyon régóta használja az emberiség a legkülönbözőbb tárgyak előállításához. Ez az előnyös tulajdonsága azonban megnehezíti az anyag megmunkálását is. Hagyományosan mechanikus szerszámokkal való megmunkálás esetén erősen érzékelhető a szerszámok anyagkopása. Lézerrel vágva nagyon könnyen készíthető bőrből pénztárca, táska vagy kesztyű szabásminták is. Előnye a lézeres technikának, hogy a minták könnyen átméretezhetők, nem kell például új stanc szerszámot készíteni egy új termékváltozathoz.



## Textil lézergravírozás

Textiliák esetében sokszor nagyon fontos a pontos illeszthetőség és tiszta vágási élek. A nagyfokú pontosság és sebesség a lézervágás két legnagyobb előnye a textil anyagok esetében. Semmilyen más eljárás nem gravírozza és vágja a textíliákat ilyen rövid idő alatt és ilyen finom részletességgel.
Gépeink tökéletesen alkalmasak aramid, filc, nemez, csipke, pamut, farmervászon, poliészter, gyapjú, selyem, szatén, lenvászon,	twill, polár, mikroszál,viszkóz és nylon	​anyagok szabásához is.



## Lézergravírozás árak

Pontos árat csak részletes ajánlatkérésre tudunk adni. Ajánlatkérését elküldheti emailben vagy telefonon is várjuk kérdéseit.

### A gyors átfutás érdekében az ajánlatkéréseket az alábbi formátumban várujk


* Vágási mintát SVG/DWG/DXF formátumban 1:1-es méretarányban, a vágásvonal feketével, a gravír pirossal vagy kékkel jelölve
* Minta hiányában a tervrajzokat, látványterveket, termékfotókat csatolja
* Kérjük alkatrészenként külön fájlban érkezzenek az adatok, az alkatrész neve legyen a fájl neve. Az anyagminőség, a vastagság és a darabszám a fájl nevében megadva, vagy a rajzon az alkatrész mellett megadva. Megfelelő az is, ha az összes alkatrész egy fájlban, az alkatrészek mellet feltüntetve a név,  a vastagság és a minőség.
* Nagyobb tételszámú ajánlathoz kérünk egy összesítő táblázatot, ahol fel vannak tüntetve az alkatrészek vastagsága, minősége, darabszáma és hogy kell-e összeszerelés
